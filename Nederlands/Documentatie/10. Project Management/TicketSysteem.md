# Ticket Systeem
Het ticketsysteem van Stofloos heeft een belangrijke rol gespeeld in het beheren van de voortgang en taken gedurende het project. 
Dit systeem heeft voor taakregistratie en -tracking gezorgd en mijn workflow gestructureerd en geoptimaliseerd.

Ten eerste heb ik gebruikgemaakt van het ticketsysteem om alle taken en activiteiten die betrekking hebben op het project te registreren. 
Door het aanmaken van afzonderlijke tickets voor specifieke taken, kon ik een gedetailleerde lijst van activiteiten creëren. Hierbij kon ik taken een prioriteit, beschrijving en subtaken geven. 

Het systeem heeft me ook in staat gesteld om de status van elke taak bij te houden. Door de mogelijkheid om taken te categoriseren als 'Te doen', 'Bezig' en  'Afgerond', 
kon ik snel de huidige situatie van het project beoordelen. Dit heeft bijgedragen aan een betere communicatie richting mijn stagebegeleider op het gebied van de geplande taken, 
omdat direct gezien kon worden welke taken nog moesten worden uitgevoerd en welke al waren voltooid.

Voor de registratie van taken heb ik gevraagd naar een standaard die wordt aangehouden, hierbij valt te denken aan bijvoorbeeld user stories, en wat aan te raden was voor 
mij op dit gebied. Er werd me verteld dat, zolang het voor mij duidelijk was wat ik had opgeschreven, het oké was. Dus ik heb gebruik gemaakt van een korte beschijving van wat ik zou moeten doen en dit opgedeeld 
in kleinere subtaken. 
|Afbeelding subtaken|
|:-----------------:|
|![TicketSysteemSubtaken](https://github.com/Timsel1/PortfolioS5/assets/90602424/c28f6307-1b67-4f8f-8ee3-01ee03c0ffec)|

Kortom, het ticketsysteem van Stofloos heeft mijn projectmanagement aanzienlijk verbeterd. Het heeft bijgedragen aan een gestructureerde en transparante aanpak van taken, 
waardoor het eenvoudiger werd om de voortgang van het project te bewaken en de taken effectief te beheren.

|Huidige staat ticketsysteem|Beschrijving|
|:-------------------------:|:-----------|
|![TicketSysteemSprint1](https://github.com/Timsel1/PortfolioS5/assets/90602424/ceff84a7-a0c3-4f9b-8752-e1beae567a8f)|Sprint 1:   In Sprint 1 lag de focus op het afmaken van het projectplan en het maken van wireframes. Het projectplan diende als leidraad  en de wireframes als een visuele representatie van de gebruikersinterface. Deze producten legden een stevige basis voor de verdere ontwikkeling van het project, waardoor er een duidelijk beeld werd geschetst over het resultaat van dit project.|
|![TicketSysteemSprint2](https://github.com/Timsel1/PortfolioS5/assets/90602424/651ec9d1-0df4-46d6-ba25-37d093b2ed70)|Sprint 2: In Sprint 2 stond het ontwikkelen van het interactieve UI-prototype voorop, gevolgd door een usability test om de effectiviteit hiervan te valideren. Na de validatie van het prototype begon ik aan de implementatie van de daadwerkelijke UI. Deze stappen zorgden voor een gestructureerde vooruitgang, waarbij het prototype als validatiepunt werkt gebruikt voordat de volledige UI werd aangepakt. De ontwikkeling werd op deze manier op een iteratieve en geteste manier benaderd, wat bijdraagt aan een doelgerichte en gebruikersvriendelijke eindresultaat.|
|![TicketSysteemSprint3](https://github.com/Timsel1/PortfolioS5/assets/90602424/8bfc66c5-6caf-4c88-83bb-becd373b35a7)|Sprint 3: In Sprint 3 ben ik begonnen aan het aanmaken van de editpagina's binnen de UI. Deze pagina's zijn van belang voor een soepele interactie met het systeem. Hiervoor moest ik kijken naar de nodige configuratieopties per component, zodat de gebruiker deze opties uiteindelijk hier aan kan passen. Door deze gerichte inspanningen werden de editpagina's geïntegreerd in de UI, wat een belangrijke mijlpaal vormde in de ontwikkeling van het project.|
|![TicketSysteemSprint4](https://github.com/Timsel1/PortfolioS5/assets/90602424/e78516a6-f117-45b0-94a9-e76a994f0e0c)|Sprint 4: In Sprint 4 lag de focus op het implementeren van functionaliteiten binnen de editpagina's en het integreren van een van Stofloos’ componenten genaamd de "json-configurator". Dit component, dat gebruikmaakt van JSON-schema's,had al de nodige functionaliteiten om gegevens op te slaan en aan te passen in de database. Door gebruik van de JSON-schema’s werd mijn UI makkelijk uitbreidbaar en moest er alleen een schema gemaakt te worden om een hele editpage te genereren. Deze stappen droegen bij aan een meer dynamische en flexibele functionaliteit van het gehele systeem.|
|![TicketSysteemSprint5](https://github.com/Timsel1/PortfolioS5/assets/90602424/ce5d690d-1eea-4ec0-9208-641ea40fbb5d)|Sprint 5: In Sprint 5 heb ik me gericht op het oplossen van bekende bugs in de frontend en het toevoegen van de mogelijkheid om items uit een array te verwijderen. Het oplossen van bugs droeg bij aan het verbeteren van de stabiliteit en prestaties van de frontend, wat essentieel is voor een soepele gebruikerservaring. Tegelijkertijd introduceerde ik de functie om items uit een array te verwijderen, aangezien ik deze functie over het hoofd had gezien tot nu toe.|
|![TicketSysteemSprint6](https://github.com/Timsel1/PortfolioS5/assets/90602424/30ec754c-0e1c-4ded-85da-c7a654b85ad8)|Sprint 6: In Sprint 6 heb ik de backend-service geïntegreerd om standaardconfiguraties met één druk op de knop te genereren. Deze toevoeging vereenvoudigt het proces aanzienlijk en verbetert de efficiëntie van het systeem. Bovendien zijn er unit testen geschreven voor deze nieuwe service om de betrouwbaarheid en functionaliteit ervan te garanderen. Deze stappen zorgen voor een verfijnde en geoptimaliseerde gebruikerservaring.|
|![TicketSysteemSprint7](https://github.com/Timsel1/PortfolioS5/assets/90602424/aa560eba-ef28-443d-96bc-cf6cb4cbf2c9)|Sprint 7: In Sprint 7 heb ik me gericht op het bijwerken van mijn portfolio en het uitvoeren van usability tests voor de UI, aangezien het project functioneel ver genoeg af was. Hierbij heb ik een gedetailleerd testplan opgesteld. De resultaten en bevindingen zijn vastgelegd in een testrapport. Deze inspanningen hebben niet alleen aan mijn portfolio bijgedragen, maar ook waardevolle inzichten opgeleverd om de bruikbaarheid en gebruikerservaring van de UI verder te verbeteren. Dit proces draagt bij aan zowel mijn persoonlijke ontwikkeling als de optimalisatie van het lopende project.|
