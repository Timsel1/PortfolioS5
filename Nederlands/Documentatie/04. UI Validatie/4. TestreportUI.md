# S5 Testrapport UI Usability Test

- [Samenvatting](#samenvatting)
- [Doel van de Usability Test](#doel-van-de-usability-test)
- [Testmethodologie](#testmethodologie)
  - [Testprocedure](#testprocedure)
  - [Testscenario's](#testscenarios)
- [Vragenlijst na de test](#vragenlijst-na-de-test)
- [Belangrijkste Bevindingen](#belangrijkste-bevindingen)
  - [Positieve feedback](#positieve-feedback)
  - [Usability-issues](#usability-issues)
- [Conclusie](#conclusie)


## Samenvatting
De usability test richtte zich op het beoordelen van de gebruiksvriendelijkheid en efficiëntie van het maken van een JSON-configuratie. Dit werd gedaan door de nieuwe UI te vergelijken met de handmatige manier die de developers van Stofloos eerst gebruikte. De doelstellingen omvatten het genereren van een standaardconfiguratie, het identificeren van ontwerpproblemen en het verzamelen van feedback over de gebruikerservaring.
De ontwikkelaars voltooiden taken, zoals het genereren van een basisconfiguratie en het aanpassen van deze configuraties. Eventuele fouten die gemaakt kunnen worden bij het aanpassen van deze configuratie werden ook getest, waarbij deelnemers fouten introduceerden in de configuratie en deze vervolgens moesten herstellen.
Ook leverde de test waardevolle inzichten op het gebied van de navigatie en het overzicht van de UI. Deelnemers werden gevraagd feedback te geven over de presentatie en de navigatie van de UI en deden suggesties voor verbeteringen. Over het algemeen was de gebruikerservaring positief, maar enkele optimalisaties werden aanbevolen om de UI nog beter te laten aansluiten op de behoeften en verwachtingen van de developers van Stofloos.
Doel van de Usability Test

Deze usability test heeft het doel om de verbeterde gebruiksvriendelijkheid en efficiëntie bij het maken van een JSON-configuratie te valideren, met specifieke aandacht voor het genereren van een standaardconfiguratie, identificeren van problemen en het verzamelen van feedback over de gebruikerservaring. De evaluatie spitst zich toe op het identificeren van mogelijke knelpunten, problemen, en het verkrijgen van gerichte feedback om de algehele gebruikerservaring te optimaliseren.

## Testmethodologie
De deelnemers van deze usability test waren wederom de developers van Stofloos. Deze deelnemers vertegenwoordigen gebruikers met ervaring in het gebruik van Datapanel en het samenstellen van configuraties binnen het platform. Het feit dat ze vertrouwd waren met Datapanel bood waardevolle inzichten, omdat ze een bestaande context hadden voor het begrijpen van de configuratie processen en de specifieke requirements van het systeem. Hun ervaring als gebruikers van Datapanel maakte hen geschikt om de efficiëntie van de UI te evalueren. Voorafgaand aan de test ontvingen de deelnemers een takenlijst en een kleine uitleg van wat er was klaargezet. Ik zat zelf bij de deelnemer voor het geval er onduidelijkheden waren tijdens de taken.
### Testprocedure
De test begint met een introductie waarin de doelen helder aan de deelnemers worden uitgelegd. Hierop volgt een fase waarin de basisfuncties van de UI worden gedemonstreerd. Gedurende het uitvoeren van testscenario's worden deelnemers geobserveerd terwijl ze taken uitvoeren en aangemoedigd om hardop te denken. Nadat alle taken zijn voltooid volgt een survey om feedback te verzamelen over eventuele problemen, suggesties en de algehele ervaring. De evaluatie omvat het beoordelen van gebruikerservaring, effect op de workflow en verdere feedback van deelnemers.

## Vragenlijst na de test 
Na het interactieve gedeelte van de usability-test werden de deelnemers gevraagd om een vragenlijst in te vullen. Deze vragenlijst was ontworpen om specifieke feedback te verzamelen over diverse aspecten van de gebruikerservaring en efficiëntie, de intuïtiviteit van de navigatie, duidelijkheid van de interface en de algehele tevredenheid. Door deze vragen te stellen, kon de verzamelde informatie worden gebruikt om te valideren dat mijn UI inderdaad een verbetering is op de gebieden van gebruiksvriendelijkheid en efficiëntie.  
Alle antwoorden op de survey zijn [in deze google spreadsheet](https://docs.google.com/spreadsheets/d/1Z9aQPcixRH9UbrrFr2JB191AIoeF2KtanRJrgZG8WDE/edit?usp=sharing) te vinden. 

## Belangrijkste Bevindingen
In het evaluatieproces van de JSON-configuratie UI zijn verschillende conclusies naar voren gekomen, waarbij zowel positieve aspecten als verbeterpunten zijn geïdentificeerd. De bevindingen bieden inzicht in de effectiviteit van de UI, de gebruikerservaring en specifieke punten die aandacht vereisen voor verdere optimalisatie.

### Positieve feedback
- Het navigeren vanuit een pagina naar een sectie is een stuk makkelijker dan via TablePlus.
- Het is heel simpel om snel een basisconfiguratie op te zetten voor alle modellen binnen een project

||||
|:-:|:-:|:-:|

### Usability-issues
- Het identificeren van fouten in de configuratie was lastig, hiervoor moest het netwerk tab in de browser worden bekeken.
- De configuratie achter bepaalde aanpassingsfuncties werkt niet correct.
- Wanneer de overzichtspagina van gekoppelde componenten wordt herladen, worden de gekoppelde componenten niet meer weergegeven.
- Er is geen pop-up bij het verwijderen van een component.
- Er is geen feedback wanneer de configuratie service wordt gebruikt.


## Conclusie
De usability-test van de UI heeft waardevolle inzichten opgeleverd met betrekking tot sterke punten en verbeterpunten. Het product/de applicatie presteerde goed op het gebied van efficiëntie en er was ook verbetering in de gebruiksvriendelijkheid, maar er zijn mogelijkheden om missende features toe te voegen. De ontvangen feedback moet in overweging worden genomen voor toekomstige iteraties om de gebruiksvriendelijkheid te verbeteren.

#### Vervolgstappen:
- Implementeer feedback voor de configuratie service.
- Implementeer een pop-up voor het verwijderen van componenten. 
- Implementeren van verbeteringen in fout identificatie.
- Aanpakken van de correcte werking van configuraties achter specifieke aanpassingsfuncties.
- Overwegen van verdere optimalisaties gebaseerd op gebruikersfeedback.

Dit usability-testrapport is bedoeld om de voortdurende ontwikkeling en verbetering van de configuratie UI te sturen met een op de gebruiker gerichte benadering.



